<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>漁父第三十一</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-2"><span data-head-description="" data-head-level="h3" data-head-title="漁父第三十一">漁父第三十一</span></span></h1>
<p><span class="jiazhu"><span class="yinwen">釋文</span>以人名篇。</span></p>
<hr/>
<p class="em2 strong">孔子遊乎緇帷之林，休坐乎杏壇之上。弟子讀書，孔子絃歌鼓琴，奏曲未半。<span class="jiazhu"><span class="yinwen">疏</span>緇，黑也。尼父游行天下，讀講詩書，時於江濱，休息林籟。其林鬱茂，蔽日陰沈，布葉垂條，又如帷幕，故謂之緇帷之林也。壇，澤中之高處也。其處多杏，謂之杏壇也。琴者，和也，可以和心養性，故奏之。<span class="yinwen">釋文</span><span class="normal">緇帷</span>司馬云：黑林名也。本或作惟。<span class="normal">杏壇</span>司馬云：澤中高處也。李云：壇名。</span></p>
<p class="em2 strong">有漁父者，下船而來，須<span class="jiaozhusup"></span>眉交<span class="jiaozhusup"></span>白，被髮揄袂，行原以上，距陸而止，左手據膝，右手持頤以聽。曲終而招子貢子路，二人俱對。<span class="jiazhu"><span class="yinwen">疏</span>漁父，越相范蠡也；輔佐越王句踐，平吴事訖，乃乘扁舟，游三江五湖，變易姓名，號曰漁父，即屈原所逢者也。既而汎海至齊，號曰鴟夷子；至魯，號曰白珪先生；至陶，號曰朱公。晦跡韜光，隨時變化，仍遺大夫種書云。揄，揮也。袂，袖也。原，高平也。距，至也。鬢眉交白，壽者之容；散髮無冠，野人之貌。於是遥望平原，以手揮袂，至於高陸，維舟而止，（拓）〔托〕頤抱膝，以聽琴歌也。<span class="yinwen">釋文</span><span class="normal">有漁父者</span>音甫，取魚父也。一云是范蠡。元嘉本作有漁者父，則如字。<span class="normal">須眉</span>本亦作鬚眉。<span class="normal">交白</span>如字。李云：俱也。一本作皎。<span class="normal">揄</span>音遥，又音俞，又褚由反，謂垂手衣內而行也。李音投，投，揮也。又士由反。<span class="normal">袂</span>面世反，李音芮。<span class="normal">以上</span>時掌反。<span class="normal">距陸</span>李云：距，至也。</span></p>
<p class="em2 strong">客指孔子曰：「彼何爲者也？」<span class="jiazhu"><span class="yinwen">疏</span>詢問仲尼是何爵命之人。</span></p>
<p class="em2 strong">子路對曰：「魯之君子也」<span class="jiazhu"><span class="yinwen">疏</span>答云是魯國賢人君子也。</span></p>
<p class="em2 strong">客問其族。子路對曰：「族孔氏。」<span class="jiazhu"><span class="yinwen">疏</span>問其氏族，答云姓孔。</span></p>
<p class="em2 strong">客曰：「孔氏者何治也？」<span class="jiazhu"><span class="yinwen">疏</span>又問孔氏以何法術脩理其身。</span></p>
<p class="em2 strong">子路未應，子貢對曰：「孔氏者，性服忠信，身行仁義，飾禮樂，選人倫，上以忠於世主，下以化於齊民，將以利天下，此孔氏之所治也。」<span class="jiazhu"><span class="yinwen">疏</span>率性謙和，服行聖跡，修飾禮樂，簡選人倫，忠誠事君，化物齊等，將欲利羣品，此孔氏之心乎！<span class="yinwen">釋文</span><span class="normal">飾禮</span>如字。本又作飭，音敕。<span class="normal">下以化齊民</span>李云：齊，等也。許慎云：齊等之民也。如淳云：齊民，猶平民。元嘉本作化於齊民後。（句如）〔向本〕<span class="jiaozhusup"></span>無於字。</span></p>
<p class="em2 strong">又問曰：「有土之君與？」</p>
<p class="em2 strong">子貢曰：「非也。」</p>
<p class="em2 strong">「侯王之佐與？」</p>
<p class="em2 strong">子貢曰：「非也。」<span class="jiazhu"><span class="yinwen">疏</span>爲是有茅土五等之君？爲是王侯輔佐卿相乎？皆答云非也。<span class="yinwen">釋文</span><span class="normal">君與</span>音餘。下同。</span></p>
<p class="em2 strong">客乃笑而還，行言曰：「仁則仁矣，恐不免其身；苦心勞形以危其真。嗚呼，遠哉其分於道也！」<span class="jiazhu"><span class="yinwen">疏</span>夫勞苦心形，危亡<span class="jiaozhusup"></span>真性，偏行仁愛者，去本迢遰而分離於玄道也，是以嗤笑徘徊，嗚呼歎之也。<span class="yinwen">釋文</span><span class="normal">以危</span>危，或作僞。<span class="normal">其分</span>如字。本又作介，音界。司馬云：離也。◎慶藩案：分釋文作介，音界，是也。隸書介作 ，俗書分作 ，二形相似，往往溷亂。莊三十年穀梁傳周之分子也。釋文：分，本作介。<span class="titles">漢書</span>杜周傳執進退之分，師古注：分，或作介。是其證。◎藩又案界與介古字通。<span class="titles">漢書</span>揚雄傳界（溼）〔涇〕<span class="jiaozhusup"></span>陽抵穰侯而代之，<span class="titles">文選</span>界作介。<span class="titles">史記</span>晉世家號曰介山，續<span class="titles">漢書</span>郡國志作界山。春秋繁露立元神（碑）〔篇〕<span class="jiaozhusup"></span>介障險阻，淮南覽冥篇介作界。</span></p>
<p class="em2 strong">子貢還，報孔子。孔子推琴而起曰：「其聖人與！」乃下求之，至於澤畔，方將杖拏而引其船，顧見孔子，還鄉而立。孔子反走，再拜而進。<span class="jiazhu"><span class="yinwen">疏</span>拏，橈也。反走前進，是虔敬之容也。<span class="yinwen">釋文</span><span class="normal">杖</span>直亮反。<span class="normal">拏</span>女居反。司馬云：橈也，音餘。<span class="normal">鄉而</span>香亮反。或作嚮，同。</span></p>
<p class="em2 strong">客曰：「子將何求？」</p>
<p class="em2 strong">孔子曰：「曩者先生有緒言而去，丘不肖，未知所謂，竊待<span class="jiaozhusup"></span>於下風，幸聞咳唾之音以卒相丘也！」<span class="jiazhu"><span class="yinwen">疏</span>曩，向也。緒言，餘論也。卒，終也。相，助也。向者先生有清言餘論，丘不敏，未識所由之故。竊聽下風，庶承謦欬，卒用此言，助丘不逮。<span class="yinwen">釋文</span><span class="normal">緒言</span>猶先言也。◎俞樾曰：楚辭九章款秋冬之緒風，王注曰：緒，餘也。讓王篇曰：其緒餘以爲國家。是緒與餘同義。緒言者，餘言也。先生之言未畢而去，是有不盡之言，故曰緒言。釋文曰：猶先言也。非是。<span class="normal">竊待</span>待，或作侍。<span class="normal">咳</span>苦代反。<span class="normal">唾</span>吐卧反。<span class="normal">相丘</span>息亮反。</span></p>
<p class="em2 strong">客曰：「嘻！甚矣子之好學也！」</p>
<p class="em2 strong">孔子再拜而起曰：「丘少而脩學，以至於今，六十九歲矣，无所得聞至敎，敢不虛心！」<span class="jiazhu"><span class="yinwen">疏</span>嘻，笑聲也。丘少年已來，脩學仁義，逮乎耆艾，未聞至道，所以恭謹虔恪虛心矣。<span class="yinwen">釋文</span><span class="normal">曰嘻</span>香其反。<span class="normal">之好</span>呼報反。下同。<span class="normal">丘少</span>詩召反。下同。</span></p>
<p class="em2 strong">客曰：「同類相從，同聲相應，固天之理也。吾請釋吾之所有而經子之所以。<span class="jiazhu"><span class="yinwen">疏</span>夫虎嘯風馳，龍興雲布，自然之理也，固其然乎！是以漁父大賢，宣尼至聖，賢聖相感，斯同聲相應也。故釋吾之所有方外之道，經營子之所以方內之業也。<span class="yinwen">釋文</span><span class="normal">而經子之所以</span>經，經營也。司馬云：經，理也。</span>子之所以者，人事也。天子諸侯大夫庶人，此四者自正，治之美也，四者離位而亂莫大焉。官治其職，人憂<span class="jiaozhusup"></span>其事，乃无所陵。<span class="jiazhu"><span class="yinwen">疏</span>陵，亦亂也。夫人倫之事，抑乃多端，切要而言，無過此四者。若四者守位，乃敎治盛美，若上下相冒，則亂莫大焉。是以百官各司其職，庶人自憂其務，不相陵亂，斯不易之道者也。<span class="yinwen">釋文</span><span class="normal">正治</span>直吏反。下官事不治同。</span>故田荒室露，衣食不足，徵賦不屬，妻妾不和，長少无序，庶人之憂也；<span class="jiazhu"><span class="yinwen">疏</span>田畝荒蕪，屋室漏露，追徵賦税，不相係屬，妻妾既失尊卑，長幼曾無次序，庶人之憂患也。◎慶藩案：荒露，謂荒蕪敗露。方言曰：露，敗也。古本或作路，路露古通用。淮南臣道篇路亶者也，王念孫曰：路亶，猶羸憊也。亦通作潞。秦策士民潞病，高注云：潞，羸也。皆與敗義相近。孟子滕文公篇是率天下而路也，趙注云：是導率天下之人以羸路也。<span class="normal">不屬</span>音燭。<span class="normal">長少</span>丁丈反。後遇長同。</span>能不勝任，官事不治，行不清白，羣下荒怠，功美不有，爵禄不持，大夫之憂也；<span class="jiazhu"><span class="yinwen">疏</span>職任不勝，物務不理，百姓荒亂，四民不勤，大夫之憂也。<span class="yinwen">釋文</span><span class="normal">不勝</span>音升。<span class="normal">行不</span>下孟反。</span>廷<span class="jiaozhusup"></span>无忠臣，國家昏亂，工<span class="jiaozhusup"></span>技不巧，貢職不美，春秋後倫，不順天子，諸侯之憂也；<span class="jiazhu"><span class="yinwen">疏</span>陪臣不忠，苞茅不貢，春秋盟會，落朋倫之後，五等之憂也。<span class="yinwen">釋文</span><span class="normal">工技</span>其綺反。◎盧文弨曰：今書作國技。<span class="normal">貢職</span>職，或作賦。<span class="normal">春秋後倫</span>朝覲不及等比也。</span>陰陽不和，寒暑不時，以傷庶物，諸侯暴亂，擅相攘伐，以殘民人，禮樂不節，財用窮匱，人倫不飭，百姓淫亂，天子有司之憂也。<span class="jiazhu"><span class="yinwen">疏</span>攘，除也。陰陽不調，日時愆度，兵戈荐起，萬物夭傷，三公九卿之憂也。<span class="yinwen">釋文</span><span class="normal">不飭</span>音敕。</span>今子既上无君侯有司之勢而下无大臣職事之官，而擅飾禮樂，選人倫，以化齊民，不<span class="jiaozhusup"></span>泰多事乎！<span class="jiazhu"><span class="yinwen">疏</span>上非天子諸侯，下非宰輔卿相，而擅修飾禮樂，選擇人倫，敎化蒼生，正齊羣物，乃是多事之人。<span class="yinwen">釋文</span><span class="normal">不泰</span>本又作大，音同。徐敕佐反。後同。</span>且人有八疵，事有四患，不可不察也。非其事而事之，謂之摠；<span class="jiazhu"><span class="yinwen">疏</span>摠，濫也。非是己事而强知之，謂之叨濫也。<span class="yinwen">釋文</span><span class="normal">八疵</span>祀知反。<span class="normal">之摠</span>李云：謂監也。</span>莫之顧而進之，謂之佞；<span class="jiazhu"><span class="yinwen">疏</span>强進忠言，人不采顧，謂之佞也。</span>希意道言，謂之諂；<span class="jiazhu"><span class="yinwen">疏</span>希望前人意氣而導達其言，斯諂也。<span class="yinwen">釋文</span><span class="normal">道言</span>音導。</span>不擇是非而言，謂之諛；<span class="jiazhu"><span class="yinwen">疏</span>苟且順物，不簡是非，謂之諛也。</span>好言人之惡，謂之讒；<span class="jiazhu"><span class="yinwen">疏</span>聞人之過，好揚敗之。</span>析交離親，謂之賊；<span class="jiazhu"><span class="yinwen">疏</span>人有親情交故，輒欲離而析之，斯賊害也。</span>稱譽詐僞以敗惡<span class="jiaozhusup"></span>人，謂之慝；<span class="jiazhu"><span class="yinwen">疏</span>與己親者，雖惡而（舉）〔譽〕<span class="jiaozhusup"></span>；與己疏者，雖善而毁；以斯詐僞，好敗傷人，可謂姦慝之人也。<span class="yinwen">釋文</span><span class="normal">稱譽</span>音餘。<span class="normal">以敗</span>補邁反。<span class="normal">惡人</span>烏路反。下同。<span class="normal">之慝</span>他得反。</span>不擇善否，兩容頰<span class="jiaozhusup"></span>適，偷拔其所欲，謂之險。<span class="jiazhu"><span class="yinwen">疏</span>否，惡也。善惡二邊，兩皆容納，和顔悦色，偷拔其意之所欲，隨而佞<span class="jiaozhusup"></span>之，斯險詖之人也。<span class="yinwen">釋文</span><span class="normal">善否</span>悲美反，惡也。又方九反。<span class="normal">兩容頰適</span>善惡皆容，顔貌調適也。頰，或作顔。</span>此八疵者，外以亂人，內以傷身，君子不友，明君不臣。<span class="jiazhu"><span class="yinwen">疏</span>外則惑亂於百姓，內則傷敗於一身，是以君子不與爲友朋，明君不將爲臣佐也。</span>所謂四患者：好經大事，變更易常，以挂功名，謂之叨；<span class="jiazhu"><span class="yinwen">疏</span>伺候安危，經營大事，變改之際，建立功名，謂叨濫之人也。<span class="yinwen">釋文</span><span class="normal">以挂</span>音卦，别也。又音圭。<span class="normal">之叨</span>吐刀反。</span>專知擅事，侵人自用，謂之貪；<span class="jiazhu"><span class="yinwen">疏</span>事己獨擅，自用陵人，謂之貪也。</span>見過不更，聞諫愈甚，謂之很；<span class="jiazhu"><span class="yinwen">疏</span>有過不改，聞諫彌增，很戾之人。<span class="yinwen">釋文</span><span class="normal">很</span>胡懇反。◎慶藩案：說文：很，言不聽從也。逸周書諡法篇愎很遂過者曰刺。<span class="titles">荀子</span><span class="titles">成相篇</span>愎很遂過不肯悔。</span>人同於己則可，不同於己<span class="jiaozhusup"></span>，雖善不善，謂之矜。」<span class="jiazhu"><span class="yinwen">疏</span>物同乎己，雖惡而善，物異乎己，雖善而惡，謂之矜夸之人。<span class="yinwen">釋文</span><span class="normal">能去</span>起吕及。</span>此四患也。能去八疵，无行四患，而始可敎已。</p>
<p class="em2 strong">孔子愀然而歎，再拜而起曰：「丘再逐於魯，削跡於衞，伐樹於宋，圍於陳蔡。丘不知所失，而離此四謗者何也？」<span class="jiazhu"><span class="yinwen">疏</span>愀然，慚竦貌也。罹（離），遭也。丘無罪失而遭罹四謗。未悟前旨，故發此疑。<span class="yinwen">釋文</span><span class="normal">愀然</span>在九反，又七小反。</span></p>
<p class="em2 strong">客悽然變容曰：「甚矣子之難悟也！人有畏影惡跡而去之走者，舉足愈數而跡愈多，走愈疾而影不離身<span class="jiaozhusup"></span>，自以爲尚遲，疾走不休，絶力而死。不知處陰以休影，處靜以息跡，愚亦甚矣！子審仁義之間，察同異之際，觀動靜之變，適受與之度，理好惡之情，和喜怒之節，而幾於不免矣。<span class="jiazhu"><span class="yinwen">疏</span>留停仁義之間以招門徒，伺察同異之際以候機宜，觀動靜之變，睎其僥倖，適受與之度，望著功名，理好惡之情，而是非堅執，和喜怒之節，用爲達道，以己誨人，矜矯天性，近於不免也。<span class="yinwen">釋文</span><span class="normal">難語</span>魚據反。下同。本或作悟。◎盧文弨曰：今書作難悟。<span class="normal">愈數</span>音朔。<span class="normal">不離</span>力智反。</span>謹脩而身，慎守其真，還以物與人，則无所累矣。<span class="jiazhu"><span class="yinwen">疏</span>謹慎形體，修守真性，所有功名，還歸人物，則物我俱全，故無患累也。</span>今不脩之身而求之人<span class="jiaozhusup"></span>，不亦外乎！」<span class="jiazhu"><span class="yinwen">疏</span>不能脩其身而求之他人者，豈非疏外乎！</span></p>
<p class="em2 strong">孔子愀然<span class="jiazhu"><span class="yinwen">疏</span>自竦也。</span>曰：「請問何謂真？」</p>
<p class="em2 strong">客曰：「真者，精誠之至也。不精不誠，不能動人。<span class="jiazhu"><span class="yinwen">疏</span>夫真者不僞，精者不雜，誠者不矯也。故矯情僞性者，不能動於人也。</span>故强哭者雖悲<span class="jiaozhusup"></span>不哀，强怒者雖嚴不威，强親者雖笑不和。真悲无聲而哀，真怒未發<span class="jiaozhusup"></span>而威，真親未<span class="jiaozhusup"></span>笑而和。真在內者，神動於外，是所以貴真也。其用於人理也，事親則慈孝，事君則忠貞，飲酒則歡樂，處喪則悲哀。<span class="jiazhu"><span class="yinwen">疏</span>夫道無不在，所在皆通，故施於人倫，有此四事。〔四事〕之義，（以）〔具〕列下文。<span class="yinwen">釋文</span><span class="normal">故强</span>其丈反。下同。<span class="normal">歡樂</span>音洛。下同。</span>忠貞以功爲主，飲酒以樂爲主，處喪以哀爲主，事親以適爲主，功成之美，无一其跡矣。<span class="jiazhu"><span class="yinwen">疏</span>貞者，事之幹也。故以功績爲主；飲酒陶蕩性情，故以樂爲主。是以功在其美，故不可一其事跡也。</span>事親以適，不論<span class="jiaozhusup"></span>所以矣；飲酒以樂，不選其具矣；處喪以哀，无問其禮矣。<span class="jiazhu"><span class="yinwen">疏</span>此覆釋前四義者也。</span>禮者，世俗之所爲也；真者，所以受於天也，自然不可易也。<span class="jiazhu"><span class="yinwen">疏</span>節文之禮，世俗爲之，真實之性，稟乎大素，自然而然，故不可改易也。</span>故聖人法天貴真，不拘於俗。<span class="jiazhu"><span class="yinwen">疏</span>法效自然，寶貴真道，故不拘束於俗禮也。</span>愚者反此。不能法天而恤於人，不知貴真，禄禄而受變於俗，故不足。<span class="jiazhu"><span class="yinwen">疏</span>恤，憂也。禄禄，貴貌也。愚迷之人，反於聖行，不能法自然而造適，貴道德而逍遥，翻復溺人事而憂慮，滯囂塵而遷貿，徇物無厭，故心恆不足也。<span class="yinwen">釋文</span><span class="normal">禄禄</span>如字，又音録，謂形見爲禮也。司馬云：録，領録也。◎慶藩案：禄司馬本作録。<span class="titles">文選</span>劉公幹雜詩注引司馬云：領（禄）〔録〕<span class="jiaozhusup"></span>也。領上無（禄）〔録〕字，與釋文異。</span>惜哉，子之蚤湛於人<span class="jiaozhusup"></span>僞而晚聞大道也！」<span class="jiazhu"><span class="yinwen">疏</span>惜孔子之雄才，久迷情於聖跡，耽人間之浮僞，不早聞於玄道。<span class="yinwen">釋文</span><span class="normal">蚤</span>音早。字亦作早。<span class="normal">湛</span>丁南反，下同。</span></p>
<p class="em2 strong">孔子又再拜而起曰：「今者丘得遇也，若天幸然。先生不<span class="jiaozhusup"></span>羞而比之服役，而身敎之。敢問舍所在，請因受業而卒學大道。」<span class="jiazhu"><span class="yinwen">疏</span>尼父喜歡，自嗟慶幸，得逢漁父，欣若登天。必其不恥訓誨，尋當服勤驅役，庶爲門人，身稟敎授，問舍所在，終學大道。<span class="yinwen">釋文</span><span class="normal">丘得過也</span>謂得過失也。過，或作遇<span class="jiaozhusup"></span>。◎慶藩案：釋文過或作遇者是也。遇過形似，致易互譌，說見前。<span class="normal">而比</span>如字，謂親見比數也。又毗志反。</span></p>
<p class="em2 strong">客曰：「吾聞之，可與往者與之，至於妙道；不可與往者，不知其道，慎勿與之，身乃无咎。<span class="jiazhu"><span class="yinwen">疏</span>從迷適悟爲往也。妙道。真本也。知，分别也，若逢上智之士，可與言於妙本，若遇下根之人，不可語其玄極，觀機吐照。方乃無疵。</span>子勉之！吾去子矣，吾去子矣！」乃刺船而去，延緣葦間。<span class="jiazhu"><span class="yinwen">疏</span>戒約孔子，令其勉勵。延緣止蘆葦之間。重言去子，殷勤訓勗也。<span class="yinwen">釋文</span><span class="normal">乃刺</span>七亦反。</span></p>
<p class="em2 strong">顔淵還車，子路授綏，孔子不顧，待水波定，不聞拏音而後敢乘。<span class="jiazhu"><span class="yinwen">疏</span>仲尼既見異人告以至道，故仰之彌甚，喜懼交懷，門人授綏，猶不顧盼，船遠波定，不聞橈響，方敢乘車。<span class="yinwen">釋文</span><span class="normal">波定</span>李云：謂戰如波也。案謂船行故水波，去遠則波定。</span></p>
<p class="em2 strong">子路旁車而問曰：「由得爲役久矣，未嘗見夫子遇人如此其威也。萬乘之主，千乘之君，見夫子未嘗不分庭伉禮，夫子猶有倨敖之容。今漁父杖拏逆立，而夫子曲要磬折，言拜而應，得无太甚乎？門人皆怪夫子矣，漁人何以得此乎？」<span class="jiazhu"><span class="yinwen">疏</span>天子萬乘，諸侯千乘。伉，對也。分處庭中，相對設禮，位望相似，無階降也。仲尼遇天子諸侯，尚懷倨傲，一逢漁父，盡禮曲腰，并受言詞，必拜而應，漁父威嚴，遂至於此。孔丘重方外之道，子路是方內之人，故致驚疑，旁車而問也。<span class="yinwen">釋文</span><span class="normal">旁車</span>步浪反。<span class="normal">萬乘</span>繩證反。下同。<span class="normal">倨</span>音據。<span class="normal">敖</span>五報反。<span class="normal">曲要</span>一遥反。<span class="normal">磬折</span>之設反。</span></p>
<p class="em2 strong">孔子伏軾而歎曰：「甚矣由之難化也！湛於禮義有間矣，而樸鄙之心至今未去。<span class="jiazhu"><span class="yinwen">疏</span>湛著禮義，時間固久，嗟其鄙拙，故憑軾歎之也。<span class="yinwen">釋文</span><span class="normal">湛於</span>湛，或作其。</span>進，吾語汝！夫遇長不敬，失禮也；見賢<span class="jiaozhusup"></span>不尊，不仁也。彼非至人，不能下人，下人不精，不得其真，故長傷身。惜哉！不仁之於人也，禍莫大焉，而由獨擅之。<span class="jiazhu"><span class="yinwen">疏</span>召由令前，示其進趨，夫遇長老不敬，則失於禮儀；見可貴不尊，則心無仁愛。若非至德之人，則不能使人謙下；謙下或不精誠，則不造於玄極。不仁不愛，乃禍敗之基。惜哉仲由，專擅於此也！<span class="yinwen">釋文</span><span class="normal">下人</span>遐嫁反。下及注同。</span>且道者，萬物之所由也，庶物失之者死，得之者生，爲事逆之則敗，順之則成。故道之所在，聖人尊之。今漁父之於道，可謂有矣，吾敢不敬乎！」<span class="jiazhu"><span class="yinwen">注</span>此篇言無江海而閒者，能下江海之士也。夫孔子之所放任，豈直漁父而已哉？將周流六虛，旁通無外，蝡動之類，咸得盡其所懷，而窮理致命，（因）〔固〕<span class="jiaozhusup"></span>所以爲至人之道也。<span class="yinwen">疏</span>由，從也。庶，眾也。夫道生萬物，則謂之道，故知眾庶從道而生。是以順而得者則生而成，逆而失者則死而敗，物無貴賤，道在則尊。漁父既其懷道，孔子何能不敬耶！<span class="yinwen">釋文</span><span class="normal">而閒</span>音閑。<span class="normal">蝡</span>如兗反。</span></p>
</div></body></html>