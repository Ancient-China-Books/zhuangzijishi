<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>莊子集釋-養生主第三</title><script src="../Styles/main.js" type="text/javascript"></script></head><body><div id="text">
<h1><span class="section" id="title-2"><span data-head-description="" data-head-level="h3" data-head-title="養生主第三">養生主第三</span></span><span class="jiazhu"></span></h1>
<p id="p0"><a class="gg-link" href="#p0" onclick="return changeColor(this);"></a><span class="jiazhu"><span class="yinwen">注</span>夫生以養存，則養生者理之極也。若乃養過其極，以養傷生，非養生之主也。<span class="yinwen">釋文</span>養生以此爲主也。</span></p>
<hr/>
<p class="em2 strong" id="p1"><a class="gg-link" href="#p1" onclick="return changeColor(this);"></a>吾生也有涯，<span class="jiazhu"><span class="yinwen">注</span>所稟之分各有極也。<span class="yinwen">疏</span>涯，分也。夫生也受形之載，稟之自然，愚智脩短，各有涯分。而知止守分，不蕩於外者，養生之妙也。然黔首之類，莫不稱吾，則凡稱吾者，皆有極者也。<span class="yinwen">釋文</span><span class="normal">有涯</span>本亦作崖，魚佳反。</span>而知也无涯。<span class="jiazhu"><span class="yinwen">注</span>夫舉重攜輕而<span class="jiaozhusup">〔校：趙諫議本而作其。〕</span>神氣自若，此力之所限也。而尚名好勝者，雖復絶膂，猶未足以慊其願，此知之無涯也。故知之爲名，生於失當而滅於冥極。冥極者，任其至分而無毫銖之加。是故雖負萬鈞，苟當其所能，則忽然不知重之在身；雖應萬機，泯然不覺事之在己。此養生之主也。<span class="yinwen">疏</span>所<span class="shanchu" data-rel="澟"></span><span class="buzi" data-rel="">禀</span><span class="jiaozhusup">〔陳林羣校：「澟」，從《南華眞經注疏》作「禀」。〕</span>形性，各有限極，而分别之智，徇物無涯。遂使心困形勞，未慊其願，不能止分，非養生之主也。<span class="yinwen">釋文</span><span class="normal">而知</span>音智。注、下同。<span class="normal">好勝</span>呼報反。下升證反。<span class="normal">雖復</span>扶又反。下皆同。<span class="normal">絶膂</span>音旅。<span class="normal">以慊</span>苦簟反，足也。◎盧文弨曰：古與慊恨之慊同一聲，並不以音愜者爲足之正詁。</span>以有涯隨无涯，殆已；<span class="jiazhu"><span class="yinwen">注</span>以有限之性尋無極之知，安得而不困哉！<span class="yinwen">疏</span>夫生也有限，知也無涯，是以用有限之生逐無涯之知，故形勞神弊而危殆者也。<span class="yinwen">釋文</span><span class="normal">殆已</span>向云：疲困之謂。</span>已而爲知者，殆而已矣。<span class="jiazhu"><span class="yinwen">注</span>已困於知而不知止，又爲知以救之，斯養而傷之者，真大殆也。<span class="yinwen">疏</span>無涯之知，已用於前；有爲之學，救之於後；欲不危殆，其可得乎！◎家世父曰：營營以求知，而極乎無涯，終乎殆矣。而此營營之知存於心，足以累性而害心。冥然而物化，寂然而神凝，使其知不生於心，成性存存，泯知以全生。故曰已而爲知者殆而已矣。</span>爲善无近名，爲惡无近刑。<span class="jiazhu"><span class="yinwen">注</span>忘善惡而居中，任萬物之自爲，悶然與至當爲一，故刑名遠己而全理在身也。<span class="yinwen">疏</span>夫有爲俗學，抑乃多徒，要切而言，莫先善惡。故爲善也無不近乎名譽，爲惡也無不鄰乎刑戮。是知俗智俗學，未足以救前知，適有疲役心靈，更增危殆。<span class="yinwen">釋文</span><span class="normal">無近</span>附近之近。下同。◎慶藩案：<span class="titles">文選</span>嵇叔夜幽憤詩注引司馬云：勿修名也。被褐懷玉，穢惡其身，以無陋於形也。釋文闕。◎家世父曰：船山云，聲色之類不可名之爲善者，即惡也。<span class="normal">悶然</span>亡本反，又音門。<span class="normal">遠己</span>于萬反。</span>緣督以爲經，<span class="jiazhu"><span class="yinwen">注</span>順中以爲常也。<span class="yinwen">疏</span>緣，順也，督，中也。經，常也。夫善惡兩忘，刑名雙遣，故能順一中之道，處真常之德，虛夷任物，與世推遷。養生之妙，在乎茲矣。<span class="yinwen">釋文</span><span class="normal">緣督以爲經</span>李云：緣，順也。督，中也。經，常也。郭崔同。◎慶藩案：<span class="titles">文選</span>左太沖魏都賦注引司馬云：緣，順也。督，中也。順守道中以爲常也。釋文闕。◎李楨曰：素問骨空論，督<span class="shanchu" data-rel="録"></span><span class="buzi" data-rel="">脈</span><span class="jiaozhusup">〔校：脈字依素問原文改。〕</span>者，起於少腹以下骨中央。靈樞本輸篇，七次脈，頸中央之脈，督脈也。人身惟脊居中，督脈並脊裏而上，故訓中督爲奇經之一脈。莊子正是叚脈爲喻，故下爲保身全生等語。家世父曰：船山云，奇經八脈，以任督主呼吸之息。身前之中脈曰任，身後之中脈曰督。督者，居靜而不倚於左右，有脈之位而無形質。緣督者，以清微纖妙之氣，循虛而行，止於所不可行，而行自順，以適得其中。</span>可以保身，可以全生，可以養親，<span class="jiazhu"><span class="yinwen">注</span>養親以適。<span class="yinwen">釋文</span><span class="normal">以養</span>羊尚反。注同。</span>可以盡年。<span class="jiazhu"><span class="yinwen">注</span>苟得中而冥<span class="jiaozhusup">〔校：「冥」，《南華真經註疏》從永樂大典、道藏成疏本、輯要本並作「宜」。〕</span>度，則事事無不可也。夫養生非求過分，葢全理盡年而已矣。<span class="yinwen">疏</span>夫惟妙捨二偏而處於中一者，故能保守身形，全其生道。外可以孝養父母，大順人倫，內可以攝衞生靈，盡其天命。</span></p>
<p class="em2 strong" id="p2"><a class="gg-link" href="#p2" onclick="return changeColor(this);"></a>庖丁爲文惠君解牛，手之所觸，肩之所倚，足之所履，膝之所踦，砉然嚮然，奏刀騞然，<span class="jiazhu"><span class="yinwen">疏</span>庖丁，謂掌廚丁役之人，今之供膳是也。亦言：丁，名也。文惠君，即梁惠王也。解，宰割之也。踦，下角刺也。言庖丁善能宰牛，見其閒理，故以其手<span class="shanchu" data-rel="摶"></span><span class="buzi" data-rel="">搏</span>觸，以肩倚著，用腳蹋履，用膝刺築，遂使皮肉離析，砉然嚮應，進奏鸞刀，騞然大解。此葢寄庖丁以明養生之術者也。<span class="yinwen">釋文</span><span class="normal">庖丁</span>崔本作胞，同。白交反。庖人，丁其名也。管子有屠牛坦一朝解九牛，刀可剃毛。◎盧文弨曰：禮記祭統煇胞，亦與庖同。<span class="normal">爲</span>于僞反。<span class="normal">文惠君</span>崔司馬云：梁惠王也。<span class="normal">所倚</span>徐於綺反，向偃彼反，徐又於佇反，李音妖。<span class="normal">所踦</span>徐居彼反，向魚彼反。李云：刺也。<span class="normal">砉然</span>向呼鶪<span class="jiaozhusup">〔校：東里山人按：「鶪」，中華點校本《莊子補正》依釋文改作「鵙」，下同。〕</span>反，徐許鶪反，崔音畫，又古鶪反，李又呼歷反。司馬云：皮骨相離聲。◎盧文弨曰：舊鶪皆從貝，非。今正從狊。下並同。<span class="normal">嚮然</span>許丈反，郭許亮反。本或無然字。<span class="normal">奏</span>如字。崔云：聞也。<span class="normal">騞</span>呼獲反，徐許嬖反，向他亦反，又音麥。崔云：音近獲，聲大於砉也。</span>莫不中音。合於桑林之舞，乃中經首之會。<span class="jiazhu"><span class="yinwen">注</span>言其因便施巧，無不閑解，盡理之甚，既適牛理，又合音節。<span class="yinwen">疏</span>桑林，殷湯樂名也。經首，咸池樂章名，則堯樂也。庖丁神彩從容，妙盡牛理；既而<span class="shanchu" data-rel="改"></span><span class="buzi" data-rel="">宰</span>割聲嚮，雅合宮商，所以音中桑林，韻符經首也。<span class="yinwen">釋文</span><span class="normal">中音</span>丁仲反。下皆同。<span class="normal">桑林</span>司馬云：湯樂名。崔云：宋舞樂名。案即左傳舞師題以旌夏是也。<span class="normal">經首</span>向司馬云：咸池樂章也。崔云：樂章名也。或云：奏樂名。<span class="normal">因便</span>婢面反。<span class="normal">閑解</span>音蟹。</span></p>
<p class="em2 strong" id="p3"><a class="gg-link" href="#p3" onclick="return changeColor(this);"></a>文惠君曰：「譆，善哉！技葢至此乎？」<span class="jiazhu"><span class="yinwen">疏</span>譆，歎聲也。惠君既見庖丁因便施巧，奏<span class="buzi" data-rel="">刀</span>音節，遠合樂章，故美其技術一至於此者也。<span class="yinwen">釋文</span><span class="normal">譆</span>徐音熙。李云：歎聲也。<span class="normal">技</span>具綺反。下同。</span></p>
<p class="em2 strong" id="p4"><a class="gg-link" href="#p4" onclick="return changeColor(this);"></a>庖丁釋刀對曰：「臣之所好者道也，進乎技矣。<span class="jiazhu"><span class="yinwen">注</span>直寄道理於技耳，所好者非技也。<span class="yinwen">疏</span>捨釋鸞刀，對荅養生之道，故倚技術，進獻於君。又解：進，過也。所好者養生之道，過於解牛之技耳。<span class="yinwen">釋文</span><span class="normal">所好</span>呼報反。注同。</span>始臣之解牛之時，所見无非<span class="buzi" data-rel="">全</span><span class="jiaozhusup">〔校：全字依趙諫議本補。〕</span>牛者。<span class="jiazhu"><span class="yinwen">注</span>未能見其理閒。<span class="jiaozhusup">〔校：趙本無其字閒字。〕</span><span class="yinwen">疏</span>始學屠宰，未見閒理，所覩惟牛。亦猶初學養生，未照真境，是以觸途皆礙。</span>三年之後，未嘗見全牛也。<span class="jiazhu"><span class="yinwen">注</span>但見其理閒也。<span class="yinwen">疏</span>操刀既久，頓見理閒，所以纔覩有牛，已知空卻。亦猶服道日久，智照漸明，所見塵境，無非虛幻。</span>方今之時，臣以神遇而不以目視，<span class="jiazhu"><span class="yinwen">注</span>闇與理會。<span class="yinwen">疏</span>遇，會也。經乎一十九年，合陰陽之妙數，率精神以會理，豈假目以看之！亦猶學道之人，妙契至極，推心靈以虛照，豈用眼以取塵也！<span class="yinwen">釋文</span><span class="normal">神遇</span>向云：暗與理會，謂之神遇。</span>官知止而神欲行。<span class="jiazhu"><span class="yinwen">注</span>司察之官廢，縱心而<span class="shanchu" data-rel="順"></span>理<span class="buzi" data-rel="">順</span>。<span class="jiaozhusup">〔校：理順依趙本改。〕</span><span class="yinwen">疏</span>官者，主司之謂也；謂目主於色耳司於聲之類是也。既而神遇，不用目視，故眼等主司，悉皆停廢，從心所欲，順理而行。善養生者，其義亦然。<span class="yinwen">釋文</span><span class="normal">官知止</span>如字。崔云：官知，謂有所掌在也。向音智。專所司察而後動，謂之官智。<span class="normal">而神欲行</span>如字。向云：從手放意，無心而得，謂之神欲。</span>依乎天理，<span class="jiazhu"><span class="yinwen">注</span>不横截也。<span class="yinwen">疏</span>依天然之腠理，終不横截以傷牛。亦猶養生之妙道，依自然之涯分，必不貪生以夭折也。</span>批大卻，<span class="jiazhu"><span class="yinwen">注</span>有際之處，因而批之令離。<span class="yinwen">疏</span>閒卻交際之處，用刀而批戾之，令其筋骨各相離異。亦猶學道之人，生死窮通之際，用心觀照，令其解脱。<span class="yinwen">釋文</span><span class="normal">批</span>備結反，一音鋪迷反。字林云：擊也，父迷父節二反。<span class="normal">大卻</span>徐去逆反，郭音却。崔李云：閒也。◎盧文弨曰：從谷從卩。舊從谷從阝，非。今改正。<span class="normal">令離</span>力呈反。下同。下力智反。</span>導大窾，<span class="jiazhu"><span class="yinwen">注</span>節解窾空，就導令殊。<span class="yinwen">疏</span>窾，空也。骨節空處，<span class="shanchu" data-rel="蹵"></span><span class="buzi" data-rel="">就</span><span class="jiaozhusup">〔校：就字依注文改。〕</span>導令殊。亦猶學人以有資空，將空導有。<span class="yinwen">釋文</span><span class="normal">道</span>音導。注同。<span class="normal">大窾</span>徐苦管反，又苦禾反。崔郭司馬云：空也。向音空。◎盧文弨曰：今本道作導。窾與科通，故亦同音。◎慶藩案：說文無窾字，當作款。<span class="titles">史記</span>太史公自序，實不中其身者謂之窾，<span class="titles">漢書</span>司馬遷傳，窾正作款。服虔注：款，空也。<span class="titles">爾雅</span>釋器，鼎款足者謂之鬲，注：款，空也。淮南說山，見款木浮而知爲舟，高注：款，空也，管子國蓄，大國內款，楊注：內款，內空也。是其證。<span class="normal">節解</span>户賣反。</span>因其固然。<span class="jiazhu"><span class="yinwen">注</span>刀不妄加。<span class="yinwen">疏</span>因其空卻之處，然後運刀，亦因其眼見耳聞，必不妄加分别也。</span>技經肯綮之未嘗，<span class="jiazhu"><span class="yinwen">注</span>技之妙也，常遊刃於空，未嘗經概於微礙也。<span class="yinwen">釋文</span><span class="normal">技經</span>本或作猗，其綺反。徐音技。◎俞樾曰：郭注以技經爲技之所經，殊不成義。技經肯綮四字，必當平列。釋文曰：肯，說文作肎，字林同，著骨肉也。一曰：骨無肉也。綮，司馬云：猶結處也。是肯綮並就牛身言，技經亦當同之。技疑枝字之誤。素問三部九候論，治其經絡，王注引靈樞經曰：經脈爲裏，支而横者爲絡。古字支與枝通。枝，謂枝脈；經，謂經脈。枝經，猶言經絡也。經絡相連之處，亦必有礙於游刃。庖丁惟因其固然，故未嘗礙也。◎李楨曰：俞氏改技爲枝，訓爲經絡，說信塙矣。未嘗二字，須補訓義。依俞說，嘗當訓試。說文：試，用也。言於經絡肯綮之微礙，未肯以刀刃嘗試之，所謂因其固然者。<span class="normal">肯</span>徐苦等反。說文作肎。字林同，口乃反，云：著骨肉也。一曰：骨無肉也。崔云：許叔重曰，骨間肉。肯，肯著也。<span class="normal">綮</span>苦挺反，崔向徐並音啓，李烏係反，又一音罄。司馬云：猶結處也。<span class="normal">經概</span>古代反。<span class="normal">微礙</span>五代反。</span>而況大軱乎！<span class="jiazhu"><span class="yinwen">注</span>軱，<span class="shanchu" data-rel="戾"></span><span class="jiaozhusup">〔校：《南華真經註疏》依輯要本刪「戾」字。從之。〕</span>大骨，衂刀刃也。<span class="yinwen">疏</span>肯綮，肉著骨處也。軱，大骨也。夫伎術之妙，遊刃於空，微礙尚未曾經，大骨理當不犯。況養生運智，妙體真空，細惑尚不染心，麄塵豈能累德！<span class="yinwen">釋文</span><span class="normal">大軱</span>音孤。向郭云：觚，戾大骨也。崔云：槃結骨。<span class="normal">衂刀</span>女六反。</span>良庖歲更刀，割也；<span class="jiazhu"><span class="yinwen">注</span>不中其理閒也。<span class="yinwen">疏</span>良善之庖，猶未中理，經乎一歲，更易其刀。況小學之人，未體真道，證空捨有，易奪之心者矣。<span class="yinwen">釋文</span><span class="normal">良庖</span>司馬云：良，善也。<span class="normal">割也</span>司馬云：以刀割肉，故歲歲更作。崔云：歲一易刀，猶堪割也。</span>族庖月更刀，折也。<span class="jiazhu"><span class="yinwen">注</span>中骨而折刀也。<span class="yinwen">疏</span>況凡鄙之夫，心靈闇塞，觸境皆礙，必損智傷神。<span class="yinwen">釋文</span><span class="normal">族庖</span>司馬云：族，雜也。崔云：族，眾也。◎俞樾曰：郭注曰，中骨而折刀也，此於文義未合。上文云良庖歲更刀割也。割以用刀言，則折亦以用刀言。折，謂折骨，非謂刀折也。哀元年左傳曰：無折骨。</span>今臣之刀十九年矣，所解數千牛矣，而刀刃若新發於硎。<span class="jiazhu"><span class="yinwen">注</span>硎，砥石也。<span class="yinwen">疏</span>硎，砥礪石也。<span class="shanchu" data-rel="牛"></span><span class="buzi" data-rel="">十</span>，陰數也；九，陽數也；故十九年極陰陽之妙也。是以年經十九，牛解數千，遊空涉虛，不損鋒刃，故其刀銳利，猶若新磨者也。況善養生人，智窮空有，和光處世，妙盡陰陽。雖復千變萬化，而日<span class="jiaozhusup">〔校：「日」原作「自」,據永樂大典改。〕</span>新其德，參涉萬境，而常湛凝然矣。<span class="yinwen">釋文</span><span class="normal">硎</span>音刑，磨石也。崔本作形，云：新所受形也。<span class="normal">砥石</span>音脂，又之履反。尚書傳云，砥細於礪，皆磨石也。</span>彼節者有閒，而刀刃者无厚；以无厚入有閒，恢恢乎其於遊刃必有餘地矣，<span class="jiazhu"><span class="yinwen">疏</span>彼牛骨節，素有閒卻，而刀刃鋒銳，薄而不厚。用無厚之刃，入有閒之牛，故遊刃恢恢，必寬大有餘矣。況養生之士，體道之人，運至忘之妙智，遊虛空之物境，是以安排造適，閒暇有餘，境智相冥，不一不異。</span>是以十九年而刀刃若新發於硎。<span class="jiazhu"><span class="yinwen">疏</span>重疊前文，結成其義。</span>雖然，每至於族，吾見其難爲，<span class="jiazhu"><span class="yinwen">注</span>交錯聚結爲族。</span>怵然爲戒，視爲止，<span class="jiazhu"><span class="yinwen">注</span>不復屬目於他物也。<span class="yinwen">釋文</span><span class="normal">爲戒</span>于僞反。下皆同。<span class="normal">屬目</span><span class="shanchu" data-rel="意"></span><span class="buzi" data-rel="">章</span><span class="jiaozhusup">〔校：章字依釋文原本改。〕</span>欲反。</span>行爲遲。<span class="jiazhu"><span class="yinwen">注</span>徐其手也。<span class="yinwen">疏</span>節骨交聚磐結之處，名爲族也。雖復遊刃於空，善見其卻，每至交錯之處，未嘗不留意艱難，爲其怵惕戒慎，專視徐手。況體道之人，雖復達彼虛幻，至於境智交涉，必須戒慎艱難，不得輕染根塵，動傷於寂者也。</span>動刀甚微，謋然已解，<span class="jiaozhusup">〔校：闕誤引文如海劉得一本此句下有牛不知其死也六字。〕</span><span class="jiazhu"><span class="yinwen">注</span>得其宜則用力少。<span class="yinwen">釋文</span><span class="normal">謋然</span>化百反，徐又許百反。<span class="normal">已解</span>音蟹。下皆同。</span>如土委地。<span class="jiazhu"><span class="yinwen">注</span>理解而無刀跡，若聚土也。<span class="yinwen">疏</span>謋，化百反。謋然，骨肉離之聲也。運動鸞刀，甚自微妙，依於天理，所以不難，如土委地，有何蹤跡！況運用神智，明照精微，涉於塵境，曾無罣礙，境智冥合，能所泯然。</span>提刀而立，爲之四顧，爲之躊躇滿志，<span class="jiazhu"><span class="yinwen">注</span>逸足容豫自得之謂。<span class="yinwen">疏</span>解牛事訖，閒放從容，提挈鸞刀，彷徨徙倚。既而風韻清遠，所以高視四方，志氣盈滿，爲之躊躇自得。養生會理，其義亦然。<span class="yinwen">釋文</span><span class="normal">提刀</span>徐徒嵇反。<span class="normal">躊</span>直留反。<span class="normal">躇</span>直於反。</span>善刀而藏之。」<span class="jiazhu"><span class="yinwen">注</span>拭刀而弢之也。<span class="yinwen">疏</span>善能保愛，故拭而弢之。況<span class="shanchu" data-rel="養"></span><span class="buzi" data-rel="">善</span>攝生人，光而不耀。<span class="yinwen">釋文</span><span class="normal">善刀</span>善，猶拭也。<span class="normal">拭</span>音式。<span class="normal">弢之</span>他刀反。◎盧文弨曰：弢從𠬢得聲。舊本山下又，譌。今改正。</span></p>
<p class="em2 strong" id="p5"><a class="gg-link" href="#p5" onclick="return changeColor(this);"></a>文惠君曰：「善哉！吾聞庖丁之言，得養生焉。」<span class="jiazhu"><span class="yinwen">注</span>以刀可養，故知生亦可養。<span class="yinwen">疏</span>魏侯聞庖丁之言，遂悟養生之道也。美其神妙，故歎以善哉。</span></p>
<p class="em2 strong" id="p6"><a class="gg-link" href="#p6" onclick="return changeColor(this);"></a>公文軒見右師而驚曰：「是何人也？惡乎介也？<span class="jiazhu"><span class="yinwen">注</span>介，偏刖之名。<span class="yinwen">疏</span>姓公文，名軒，宋人也。右師，官名也。介，刖也。公文見右師刖足，故驚問所由，於何犯忤而致此殘刖足者也？<span class="yinwen">釋文</span><span class="normal">公文軒</span>司馬云：姓公文氏，名軒，宋人也。<span class="normal">右師</span>司馬云：宋人也。簡文云：官名。<span class="normal">惡乎</span>音烏。<span class="normal">介</span>音戒，一音兀。司馬云：刖也。向郭云：偏刖也。崔本作兀，又作𧿁，云：斷足也。◎家世父曰：善養生者養以神，神全則生全，形雖介可也。樊中之雉，神固王矣，而固不得其養。則神者，淡然泊然，怡然渙然，無爲爲之，優遊自得之神也。可以外形骸，齊生死，而何有於介哉！<span class="normal">偏刖</span>音月，又五刮反。</span>天與，其人與？<span class="jiazhu"><span class="yinwen">注</span>知之所無柰何，天也。犯其所知，人也。<span class="yinwen">疏</span>爲稟自天然，少茲一足？爲犯於人事，故被虧殘？此是公文致問之辭故也？<span class="yinwen">釋文</span><span class="normal">天與其人與</span>並音餘，又皆如字。司馬云：爲天命，爲人事也？</span>」曰：「天也，非人也。天之生是使獨也，<span class="jiazhu"><span class="yinwen">注</span>偏刖曰獨。夫師一家之知而不能兩存其足，則是知之<span class="shanchu" data-rel="無"></span>所<span class="buzi" data-rel="">無</span><span class="jiaozhusup">〔校：所無依道藏褚伯秀本改。〕</span>柰何。若以右師之知而必求兩全，則心神內困而形骸外弊矣，豈直偏刖而已哉！<span class="yinwen">疏</span>夫智之明闇，形之虧全，並稟自天然，非關人事。假使犯於王憲，致此形殘，亦是天生頑愚，謀身不足，直知由人以虧其形，不知由天以暗其智，是知有與獨，無非命也。<span class="yinwen">釋文</span><span class="normal">使獨</span>司馬云：一足曰獨。<span class="normal">之知</span>音智。下之知同。</span>人之貌有與也。<span class="jiazhu"><span class="yinwen">注</span>兩足共行曰有與。有與之貌，未有疑其非命也。</span>以是知其天也，非人也。<span class="jiazhu"><span class="yinwen">注</span>以有與者命也，故知獨者亦非我也。是以達生之情者不務生之所無以爲，達命之情者不務命之所無柰何也，全其自然而已。<span class="yinwen">疏</span>與，共也。凡人之貌，皆有兩足共行，稟之造物。故知我之一腳遭此形殘，亦無非命也。欲明窮通否泰，愚智虧全，定乎冥兆，非由巧拙。達斯理趣者，方可全生。</span>澤雉十步一啄，百步一飲，不蘄畜乎樊中。<span class="jiazhu"><span class="yinwen">注</span>蘄，求也。樊，所以籠雉也。夫俯仰乎天地之間，逍遥乎自得之場，固養生之妙處也。又何求於入籠而服養哉！<span class="yinwen">疏</span>蘄，求也。樊中，雉籠也。夫澤中之雉，任於野性，飲啄自在，放曠逍遥，豈欲入樊籠而求服養！譬養生之人，蕭然嘉遁，唯適情於林籟，豈企羨於榮華！又解：澤似雉而非，澤尾長而雉尾短，澤雉之類是也。<span class="yinwen">釋文</span><span class="normal">一啄</span>涉角反。<span class="normal">不蘄</span>音祈，求也。<span class="normal">樊中</span>音煩。李云：藩也，所以籠雉也。向郭同。崔以爲園中也。<span class="normal">妙處</span>昌慮反。</span>神雖王，不善也。」<span class="jiazhu"><span class="yinwen">注</span>夫始乎適而未嘗不適者，忘適也。雉心神長王，志氣盈豫，而自放於清曠之地，忽然不覺善<span class="shanchu" data-rel="爲"></span>之<span class="buzi" data-rel="">爲</span><span class="jiaozhusup">〔校：之爲二字依世德堂本改。〕</span>善也。<span class="yinwen">疏</span>雉居山澤，飲啄自在，心神長王，志氣盈豫。當此時也，忽然不覺善之爲善。既遭樊籠，性情不適，方思昔日，甚爲清暢。鳥既如此，人亦宜然。欲明至適忘適，至善忘善。<span class="yinwen">釋文</span><span class="normal">雖王</span>于況反，注同。<span class="normal">長王</span>丁亮反，又直良反。</span></p>
<p class="em2 strong" id="p7"><a class="gg-link" href="#p7" onclick="return changeColor(this);"></a>老耼死，秦失弔之，三號而出。<span class="jiazhu"><span class="yinwen">注</span>人弔亦弔，人號亦號。<span class="yinwen">疏</span>老君即老子也。姓李，名耳，字伯陽，外字老耼，大聖人也，降生陳國苦縣。當周平王時，去周，西度流沙，適之罽賓。而內外經書，竟無其跡，而此獨云死者，欲明死生之理泯一，凡聖之道均齊。此葢莊生寓言耳，而老君爲大道之祖，爲天地萬物之宗，豈有生死哉！故託此言聖人亦有死生，以明死生之理也。故老君降生行敎昇天，備載諸經，不具言也。秦失者，姓秦，名失，懷道之士，不知何許人也。既死且弔，<span class="shanchu" data-rel="奚"></span><span class="buzi" data-rel="">爰</span><span class="jiaozhusup">〔校：「奚」，《南華真經註疏》依永樂大典、道藏成疏本作「爰」。據之改。〕</span>洎三號！而俯跡同凡，事終而出也。<span class="yinwen">釋文</span><span class="normal">老耼</span>吐藍反。司馬云：老子也。<span class="normal">秦失</span>本又作佚，各依字讀，亦皆音逸。<span class="normal">三號</span>户羔反。注同。</span></p>
<p class="em2 strong" id="p8"><a class="gg-link" href="#p8" onclick="return changeColor(this);"></a>弟子曰：「非夫子之友邪？」<span class="jiazhu"><span class="yinwen">注</span>怪其不倚户觀化，乃至三號也。<span class="yinwen">疏</span>秦失老君，俱遊方外，既號且弔，豈曰清高！故門人驚疑，起非友之問。<span class="yinwen">釋文</span><span class="normal">倚户</span>於綺反。</span></p>
<p class="em2 strong" id="p9"><a class="gg-link" href="#p9" onclick="return changeColor(this);"></a>曰：「然。」<span class="jiazhu"><span class="yinwen">疏</span>然，猶是也。秦失答弟子云，是我方外之友。</span></p>
<p class="em2 strong" id="p10"><a class="gg-link" href="#p10" onclick="return changeColor(this);"></a>「然則弔焉若此，可乎？」<span class="jiazhu"><span class="yinwen">疏</span>方外之人，行方內之禮，號弔如此，於理可乎？未解和光，更致斯問者也。</span></p>
<p class="em2 strong" id="p11"><a class="gg-link" href="#p11" onclick="return changeColor(this);"></a>曰：「然。<span class="jiazhu"><span class="yinwen">注</span>至人無情，與眾號耳，故若斯可也。<span class="yinwen">疏</span>然，猶可也。動寂相即，內外冥符，故若斯可也。</span>始也吾以爲其<span class="jiaozhusup">〔校：闕誤引文如海本其作至。〕</span>人也，而今非也。<span class="jiazhu"><span class="yinwen">疏</span>秦失初始入弔，謂哭者是方外門人，及見哀痛<span class="jiaozhusup">〔陳林羣校：「痛」，《南華眞經注疏》作「慟」。〕</span>過，<span class="jiaozhusup">〔校：「過」，《南華真經註疏》從輯要本作「迺」。按：作「迺」則屬之下句。〕</span>知非老君弟子也。</span>向吾入而弔焉，有老者哭之，如哭其子；少者哭之，如哭其母。彼其所以會之，必有不蘄言而言，不蘄哭而哭者。<span class="jiazhu"><span class="yinwen">注</span>嫌其先物施惠，不在理上往，故致此甚愛也。<span class="yinwen">疏</span>蘄，求也。彼，眾人也。夫聖人虛懷，物感斯應，哀憐兆庶，愍念蒼生，不待勤求，爲其演說。故其死也，眾來聚會，號哭悲痛，如於母子。斯乃凡情執滯，妄見死生，感於聖恩，致此哀悼。以此而測，故知非老君門人也。<span class="yinwen">釋文</span><span class="normal">少者</span>詩照反。<span class="normal">先物</span>悉薦反，又如字。<span class="normal">理上往</span>一本往作住。<span class="jiaozhusup">〔校：趙諫議本作住。〕</span></span>是<span class="shanchu" data-rel="遯"></span><span class="buzi" data-rel="">遁</span><span class="jiaozhusup">〔校：遁字依世德堂本改。〕</span>天倍情，忘其所受，<span class="jiazhu"><span class="yinwen">注</span>天性所受，各有本分，不可逃，亦不可加。<span class="yinwen">疏</span>是，指斥哭人也。倍，加也。言逃遯天然之性，加添流俗之情，妄見死之可哀，故忘失所受之分也。<span class="yinwen">釋文</span><span class="normal">遯天</span>徒遜反。又作遁。<span class="normal">倍情</span>音裴，加也。又布對反。本又作背。</span>古者謂之遁天之刑。<span class="jiazhu"><span class="yinwen">注</span>感物大深，不止於當，遁天者也。將馳騖於憂樂之境，雖楚戮未加而性情已困，庸非刑哉！<span class="yinwen">疏</span>夫逃遁天理，倍加俗情，哀樂經懷，心靈困苦，有同捶楚，寧非刑戮！古之達人，有如此議。<span class="yinwen">釋文</span><span class="normal">大深</span>音泰。<span class="normal">憂樂</span>音洛。下文、注同。</span>適來，夫子時也；<span class="jiazhu"><span class="yinwen">注</span>時自生也。</span>適去，夫子順也。<span class="jiazhu"><span class="yinwen">注</span>理當死也。<span class="yinwen">疏</span>夫子者，是老君也。秦失歎老君大聖，妙達本源，故適爾生來，皆應時而降誕；蕭然死去，亦順理而返真耳。</span>安時而處順，哀樂不能入也，<span class="jiazhu"><span class="yinwen">注</span>夫哀樂生於失得者也。今玄通合變之士，無時而不安，無順而不處，冥然與造化爲一，則無往而非我矣，將何得何失，孰死孰生哉！故任其所受，而哀樂無所錯其閒矣。<span class="yinwen">疏</span>安於生時，則不厭於生；處於死順，則不惡於死。千變萬化，未始非吾，所適斯適，故憂樂無錯其懷矣。<span class="yinwen">釋文</span><span class="normal">所錯</span>七路反。</span>古者謂是帝之縣解。」<span class="jiazhu"><span class="yinwen">注</span>以有係者爲縣，則無係者縣解也，縣解而性命之情得矣。此養生之要也。<span class="yinwen">疏</span>帝者，天也。爲生死所係者爲縣，則無死無生者縣解也。夫死生不能係，憂樂不能入者，而遠古聖人謂是天然之解脱也。且老君大聖，冥一死生，豈復逃遁天刑，馳騖憂樂？子玄此注，失之遠矣。若然者，何謂安時處順，帝之縣解乎？文勢前後，自相鉾楯。是知遁天之刑，屬在哀慟之徒，非關老君也。<span class="yinwen">釋文</span><span class="normal">縣</span>音玄。<span class="normal">解</span>音蟹。注同。崔云，以生爲縣，以死爲解。</span></p>
<p class="em2 strong" id="p12"><a class="gg-link" href="#p12" onclick="return changeColor(this);"></a>指窮於爲薪，火傳也，<span class="jiazhu"><span class="yinwen">注</span>窮，盡也；爲薪，猶前薪也。前薪以指，指盡前薪之理，故火傳而不滅；心得納養之中，故命續而不絶；明夫養生乃生之所以生也。<span class="yinwen">疏</span>窮，盡也。薪，柴樵也。爲，前也。言人然火，用手前之，能盡然火之理者，前薪雖盡，後薪以續，前後相繼，故火不滅也。亦猶善養生者，隨變任化，與物俱遷，故吾新吾，曾無係戀，未始非我，故續而不絶者也。<span class="yinwen">釋文</span><span class="normal">指窮於爲薪</span>如字。絶句。爲，猶前也。<span class="normal">火傳也</span>直專反。注同。傳者，相傳繼續也。崔云：薪火，爝火也。傳，延也。◎俞樾曰：郭注曰，爲薪猶前薪也，前薪以指，指盡前薪之理，故火傳不滅。此說殊未明了。且爲之訓前，亦未知何義。郭注非也。<span class="titles">廣雅</span><span class="titles">釋詁</span>：取，爲也。然則爲亦猶取也。指窮於爲薪者，指窮於取薪也。以指取薪而然之，則有所不給矣，若聽火之自傳，則忽然而不知其薪之盡也。郭得其讀，未得其義。釋文引崔云，薪火，爝火也，則並失其讀矣。◎家世父曰：薪盡而火傳，有不盡者存也。太虛來往之氣，人得之以生，猶薪之傳火也，其來也無與拒，其去也無與留，極乎薪而止矣。而薪自火也，火自傳也，取以爲無盡也。執薪以求火，執火以求傳，奚當哉！<span class="normal">之中</span>丁仲反。</span>不知其盡也。<span class="jiazhu"><span class="yinwen">注</span>夫時不再來，今不一停，故人之生也，一息一得耳。向息非今息，故納養而命續；前火非後火，故爲薪而火傳，火傳<span class="jiaozhusup">〔校：趙諫議本火傳二字不重。〕</span>而命續，由夫養得其極也，世豈知其盡而更生哉！<span class="yinwen">疏</span>夫迷忘之徒，役情執固。豈知新新不住，念念遷流，昨日之我，於今已盡，今日之我，更生於後耶！舊來分此一篇爲七章明義，觀其文勢，過爲繁冗。今將爲善合於第一，指窮合於老君，總成五章，無所猜嫌也。</span></p>
</div></body></html>