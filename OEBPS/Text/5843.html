<?xml version="1.0" encoding="utf-8"?><!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>刻意第十五</title><meta content="width=device-width" initial-scale="1" name="viewport"/></head><body><div id="text">
<h1><span class="section" id="title-2"><span data-head-description="" data-head-level="h3" data-head-title="刻意第十五">刻意第十五</span></span></h1>
<p><span class="jiazhu"><span class="yinwen">釋文</span>以義名篇。</span></p>
<hr/>
<p class="em2 strong">刻意尚行，離世異俗，高論怨誹，爲亢而已矣；此山谷之士，非世之人，枯槁赴淵者之所好也。<span class="jiazhu"><span class="yinwen">疏</span>刻，削也。意，志也。亢，窮也。言偏滯之人，未能會理，刻勵身心，高尚其行，離世異俗，卓爾不羣，清談五帝之風，高論三皇之敎，怨有才而不遇，誹無道而荒淫，亢志林籟之中，削跡岩崖之下。斯乃隱處山谷之士，非毁時世之人。枯槁則鮑焦介推之流，赴淵則申狄卞隨之類，葢是一曲之士，何足以語至道哉！已，止也。其術止於此矣。<span class="yinwen">釋文</span><span class="normal">刻意</span>司馬云：刻，削也，峻其意也。案謂削意令峻也。<span class="titles">廣雅</span>云：意，志也。<span class="normal">尚行</span>下孟反。<span class="normal">離世</span>力智反。<span class="normal">高論</span>力困反。<span class="normal">怨誹</span>非謂反，徐音非。李云：非世無道，怨己不遇也。<span class="normal">爲亢</span>苦浪反。李云：窮高曰亢。<span class="normal">枯槁</span>苦老反。<span class="normal">赴淵</span>司馬云：枯槁，若鮑焦介推；赴淵，若申徒狄。</span>語仁義忠信，恭儉推讓，爲修而已矣；此平世之士，敎誨之人，遊居學者之所好也。<span class="jiazhu"><span class="yinwen">疏</span>發辭吐氣，則語及仁義，用茲等法爲修身之本。此乃平時治世之士，施敎誨物之人，斯乃子夏之在西河，宣尼之居洙泗，或遊行而議論，或安居而講說，葢是學人之所好，良非道士之所先。<span class="yinwen">釋文</span><span class="normal">所好</span>呼報反。下及注皆同。</span>語大功，立大名，禮君臣，正上下，爲治而已矣；此朝廷之士，尊主强國之人，致功并兼者之所好也。<span class="jiazhu"><span class="yinwen">疏</span>建海內之功績，立今古之鴻名，致君臣之盛禮，主上下之大義，寧安社稷，緝熙常道，既而尊君主而服遐荒，强本邦而兼并敵國，豈非朝廷之士，廊廟之臣乎！即皋陶伊尹吕望之徒是也。<span class="yinwen">釋文</span><span class="normal">爲治</span>直吏反。下同。<span class="normal">此朝</span>直遥反。</span>就藪澤，處閒曠，釣魚閒處，无爲而已矣；此江海之士，避世之人，閒暇者之所好也。<span class="jiazhu"><span class="yinwen">疏</span>栖隱山藪，放曠皋澤，閒居而事綸釣，避世而處無爲，天子不得臣，諸侯不得友。斯乃從容閒暇之人，即巢父許由公閲休之類。<span class="yinwen">釋文</span><span class="normal">藪</span>素口反。<span class="normal">處閒</span>音閑。下同。<span class="normal">魡魚</span>本亦作釣，同。彫叫反。◎盧文弨曰：今本魡作釣。</span>吹呴呼吸，吐故納新，熊經鳥申，爲壽而已矣；此道<span class="jiaozhusup"></span>引之士，養形之人，彭祖壽考者之所好也。<span class="jiazhu"><span class="yinwen">注</span>此數子者，所好不同，恣其所好，各之其方，亦所以爲逍遥也。然此僅各自得，焉能靡所不樹哉！若夫使萬物各得其分而不自失者，故當付之無所執爲也。<span class="yinwen">疏</span>吹冷呼而吐故，呴暖吸而納新，如熊攀樹而自經，類鳥飛空而伸腳。斯皆導引神氣，以養形魂，延年之道，駐形之術。故彭祖八百歲，白石三千年，壽考之人，即此之類。以前數子，志尚不同，各滯一方，未爲通美。自不刻意而下，方會玄玄之妙致也。<span class="yinwen">釋文</span><span class="normal">吹呴</span>況于反，字亦作喣。<span class="normal">呼吸</span>許及反。<span class="normal">吐故納新</span>李云：吐故氣，納新氣也。<span class="normal">熊經</span>如字，李古定反。司馬云：若熊之攀樹而引氣也。<span class="normal">鳥申</span>如字，郭音信。司馬云：若鳥之嚬呻也。<span class="normal">道引</span>音導。下同。李云：導氣令和，引體令柔。<span class="normal">此數</span>所主反。<span class="normal">僅</span>其靳反。<span class="normal">焉能</span>如虔反。</span></p>
<p class="em2 strong">若夫不刻意而高，无仁義而修，无功名而治，无江海而閒，不道引而壽，<span class="jiazhu"><span class="yinwen">注</span>所謂自然。</span>无不忘也，无不有也，<span class="jiazhu"><span class="yinwen">注</span>忘，故能有，若有之，則不能救其忘矣。故有者，非有之而有也，忘而有之也。<span class="yinwen">疏</span>夫玄通合變之士，冥真契理之人，不刻意而其道彌高，無仁義而恆自修習，忘功名而天下大治，去江海而淡爾清閒，不導引而壽命無極者，故能唯物與我，無不盡忘，而萬物歸之，故無不有也。斯乃忘而有之，非有之而有也。◎家世父曰：仁義者，人與人相接而見焉者也。愛焉之謂仁，因乎人而愛之，是固有人之見存也；宜焉之謂義，因乎人而宜之，是仍有己之見存也。無人己之見存，則仁義之名可以不立，而所修者乃真修也。◎慶藩案：忘乃亡之借字。亡，猶已也。管子乘馬篇今日爲明日忘貨，<span class="titles">史記</span>孟嘗君傳所期勿忘其中，並與亡同。<span class="titles">漢書</span>武五子傳臣聞子胥於忠而忘其號，師古注：忘，亡也。淮南修務篇南榮疇恥聖道之獨亡於己，賈子勸學篇亡作忘，皆其例。</span>澹然无極而眾美從之。<span class="jiazhu"><span class="yinwen">注</span>若厲己以爲之，則不能無極而眾惡生。<span class="yinwen">疏</span>心不滯於一方，跡冥符於五行，是以澹然虛曠而其道無窮，萬德之美皆從於己也。<span class="yinwen">釋文</span><span class="normal">澹</span>大暫反，徐音談。<span class="normal">然</span>一本作澹而。</span>此天地之道，聖人之德也。<span class="jiazhu"><span class="yinwen">注</span>不爲萬物而萬物自生者，天地也；不爲百行而百行自成者，聖人也。<span class="yinwen">疏</span>天地無心於亭毒而萬物生，聖人無心於化育而百行成，是以天地以無生生而爲道，聖人以無爲爲而成德。故老經云，天地不仁，聖人不仁。<span class="yinwen">釋文</span><span class="normal">百行</span>下孟反。下及篇末百行同。</span></p>
<p class="em2 strong">故曰，夫恬惔寂漠虛无无爲，此天地之平而道德之質也。<span class="jiazhu"><span class="yinwen">注</span>非夫寂漠無爲也，則危其平而喪其質也。<span class="yinwen">疏</span>恬惔寂漠，是凝湛之心；虛無無爲，是寂用之智；天地以此法爲平均之源，道德以此法爲質實之本也。<span class="yinwen">釋文</span><span class="normal">恬惔</span>大暫反，徐音談。下皆同。<span class="normal">質也</span>質，正也。<span class="normal">而喪</span>息浪反。下同。</span>故曰，聖人休休焉<span class="jiaozhusup"></span>則平易矣，<span class="jiazhu"><span class="yinwen">注</span>休乎恬惔寂漠，息乎虛無無爲，則雖歷乎阻險<span class="jiaozhusup"></span>之變，常平夷<span class="jiaozhusup"></span>而無難。<span class="yinwen">疏</span>休心於恬惔之鄉，息智於虛無之境，則履艱難而簡易，涉危險而平夷也。<span class="yinwen">釋文</span><span class="normal">人休</span>虛求反，息也。下及注同。<span class="normal">平易</span>以豉反。下及注皆同。◎俞樾曰：休焉二字，傳寫誤倒。此本作故曰聖人休焉，休則平易矣。天道篇故帝王聖人休焉，休則虛，與此文法相似，可據訂正。<span class="normal">無難</span>乃旦反。下同。</span>平易則恬惔矣。<span class="jiazhu"><span class="yinwen">注</span>患難生於有爲，有爲亦生於患難，故平易恬惔交相成也。<span class="yinwen">疏</span>豈唯休心恬惔故平易，抑乃平易而恬<span class="shanchu" data-rel="淡"></span><span class="buzi" data-rel="">惔</span>矣，是知平易恬惔交相成也。</span>平易恬惔，則憂患不能入，邪氣不能襲<span class="jiaozhusup"></span>，<span class="jiazhu"><span class="yinwen">注</span>泯然與正理俱往。<span class="yinwen">疏</span>心既恬惔，跡又平易，唯心與跡，一種<span class="jiaozhusup"></span>無爲，故慇憂患累不能入其靈臺，邪氣妖氛不能襲其藏府。襲，猶入也，互其文也。<span class="yinwen">釋文</span><span class="normal">邪氣</span>似嗟反。下同。</span>故其德全而神不虧<span class="jiaozhusup"></span>。<span class="jiazhu"><span class="yinwen">注</span>夫不平不惔者，豈唯傷其形哉？神德並喪於內也。<span class="yinwen">疏</span>夫恬惔無爲者，豈唯外形無毁，亦乃內德圓全。形德既安，則精神無損虧矣。</span></p>
<p class="em2 strong">故曰，聖人之生也天行，<span class="jiazhu"><span class="yinwen">注</span>任自然而運動。</span>其死也物化；<span class="jiazhu"><span class="yinwen">注</span>蛻然無所係。<span class="yinwen">疏</span>聖人體勞息之不二，達去來之爲一，故其生也如天道之運行，其死也類萬物之變化，任鑪冶之陶鑄，無纖介於胸中也。<span class="yinwen">釋文</span><span class="normal">蛻然</span>音帨，又始銳反。</span>靜而與陰同德，動而與陽同波；<span class="jiazhu"><span class="yinwen">注</span>動靜無心而付之陰陽也。<span class="yinwen">疏</span>凝神靜慮，與大陰同其盛德；應感而動，與陽氣同其波瀾；動靜順時，無心者也。</span>不爲福先，不爲禍始；感而後應，<span class="jiazhu"><span class="yinwen">注</span>無所唱也。<span class="yinwen">疏</span>夫善爲福先，惡爲禍始，既善惡雙遣，亦禍福兩忘。感而後應，豈爲先始者也！</span>迫而後動，<span class="jiazhu"><span class="yinwen">注</span>會至乃動。<span class="yinwen">疏</span>迫，至也，逼也。動，應也。和而不唱，赴機而應。</span>不得已而後起。<span class="jiazhu"><span class="yinwen">注</span>任理而起，吾不得已也。<span class="yinwen">疏</span>已，止也。機感<span class="shanchu" data-rel="通"></span><span class="buzi" data-rel="">逼</span><span class="jiaozhusup"></span>至，事不得止而後起應，非預謀。</span>去知與故，循天之理。<span class="jiazhu"><span class="yinwen">注</span>天理自然，知故無爲乎其間。<span class="yinwen">疏</span>循，順也。內去心知，外忘事故，如混沌之無爲，順自然之妙理也。<span class="yinwen">釋文</span><span class="normal">去知</span>起吕反。◎慶藩案：故，詐也。晉語多爲之故以變其志，韋注曰：謂多作計術以變易其志。吕覽論人篇去巧故，高注：巧故，僞詐也。淮南主術篇上多故則下多詐，高注：故，巧也。皆其例。管子心術篇去智與故，尹知章注：故，事也，失之。</span>故无天災，<span class="jiazhu"><span class="yinwen">注</span>災生於違天。<span class="yinwen">疏</span>合天，故無災也。</span>无物累，<span class="jiazhu"><span class="yinwen">注</span>累生於逆物。<span class="yinwen">疏</span>順物，故無累也。</span>无人非，<span class="jiazhu"><span class="yinwen">注</span>與人同者，眾必是焉。<span class="yinwen">疏</span>同人，故無非也。</span>无鬼責。<span class="jiazhu"><span class="yinwen">注</span>同於自得，故無責。</span>其生若浮，其死若休。<span class="jiazhu"><span class="yinwen">注</span>汎然無所惜也。<span class="yinwen">疏</span>夫聖人動靜無心，死生一貫，故其生也如浮漚之蹔起，變化俄然；其死也若疲勞休息，曾無繫戀也。</span>不思慮，<span class="jiazhu"><span class="yinwen">注</span>付之天理。<span class="yinwen">疏</span>心若死灰，絶於緣念。</span>不豫謀。<span class="jiazhu"><span class="yinwen">注</span>理至而應。<span class="yinwen">疏</span>譬懸鏡高堂，物來斯照，終不預前謀度而待機務者也。</span>光矣而不燿，<span class="jiazhu"><span class="yinwen">注</span>用天下之自光，非吾燿也。<span class="yinwen">疏</span>智照之光，明逾日月，而韜光晦跡，故不炫燿於物也。</span>信矣而不期。<span class="jiazhu"><span class="yinwen">注</span>用天下之自信，非吾期也。<span class="yinwen">疏</span>逗機赴感，如影隨形，信若四時，必無差忒，機來方應，不預期也。</span>其寢不夢，其覺无憂。<span class="jiazhu"><span class="yinwen">疏</span>契真，故凝寂而不夢；累盡，故常適而無憂也。<span class="yinwen">釋文</span><span class="normal">其覺</span>古孝反。</span>其神純粹，<span class="jiazhu"><span class="yinwen">注</span>一無所欲。<span class="yinwen">疏</span>純粹者，不雜也。既無夢無憂，契真合道，故其心神純粹而無閒雜也。<span class="yinwen">釋文</span><span class="normal">粹</span>雖遂反。</span>其魂不罷。<span class="jiazhu"><span class="yinwen">注</span>有欲乃疲。<span class="yinwen">疏</span>恬惔無爲，心神閒逸，故其精魂應用，終不疲勞。<span class="yinwen">釋文</span><span class="normal">不罷</span>音皮。</span>虛无恬惔，乃合天德。<span class="jiazhu"><span class="yinwen">注</span>乃與天地合其<span class="jiaozhusup"></span>恬惔之德也。<span class="yinwen">疏</span>歎此虛無，與天地合其德。</span></p>
<p class="em2 strong">故曰，悲樂者，德之邪；<span class="jiazhu"><span class="yinwen">疏</span>違心則悲，順意則樂，不達違從，是德之邪妄。<span class="yinwen">釋文</span><span class="normal">悲樂</span>音洛。下同。</span>喜怒者，道之過；<span class="jiazhu"><span class="yinwen">注</span>稱心則喜，乖情則怒，喜怒不忘，是道之罪過。</span>好惡者，德之失<span class="jiaozhusup"></span>。<span class="jiazhu"><span class="yinwen">疏</span>無好爲好，無惡爲惡，此之<span class="shanchu" data-rel="忘"></span><span class="buzi" data-rel="">妄</span>心，是德之𠎝咎也。<span class="yinwen">釋文</span><span class="normal">好惡</span>烏路反。</span>故心不憂樂，德之至也；<span class="jiazhu"><span class="yinwen">注</span>至德常適，故情無所概。<span class="yinwen">疏</span>不喜不怒，無憂無樂，恬惔虛夷，至德之人也。</span>一而不變，靜之至也；<span class="jiazhu"><span class="yinwen">注</span>靜而一者，不可變也。<span class="yinwen">疏</span>抱真一之玄道，混囂塵而不變，自非至靜，孰能如斯！</span>无所於忤，虛之至也；<span class="jiazhu"><span class="yinwen">注</span>其心豁然<span class="shanchu" data-rel="確盡"></span><span class="buzi" data-rel="">至虚</span><span class="jiaozhusup"></span>，乃無纖介之違。<span class="yinwen">疏</span>忤，逆也。大順羣生，無所乖逆，自非虛豁之極，其孰能然也！<span class="yinwen">釋文</span><span class="normal">於忤</span>五故反。<span class="normal">確</span>苦角反。<span class="normal">纖介</span>音界。</span>不與物交，惔之至也；<span class="jiazhu"><span class="yinwen">注</span>物自來耳，至惔者無交物之情。<span class="yinwen">疏</span>守分<span class="shanchu" data-rel="情"></span><span class="buzi" data-rel="">清</span><span class="jiaozhusup"></span>高，不交於物，無所須待，恬惔之至也。</span>无所於逆，粹之至也。<span class="jiazhu"><span class="yinwen">注</span>若雜乎濁欲，則有所不順。<span class="yinwen">疏</span>智照精明，至純無雜，故能混同萬物，大順蒼生。<span class="shanchu" data-rel="至"></span><span class="buzi" data-rel="">此</span>論忤之與逆，厥理不殊，顯虛粹兩義，故再言耳。</span>故曰，形勞而不休則弊，精用而不已則勞，勞則竭。<span class="jiazhu"><span class="yinwen">注</span>物皆有當，不可失也。<span class="yinwen">疏</span>夫形體精神，稟之有限，而役用無涯，必之死地。故分外勞形，不知休息，則困弊斯生。精神逐物而不知止，必當勞損，損則精氣枯竭矣。</span></p>
<p class="em2 strong">水之性，不雜則清，莫動則平；鬱閉而不流，亦不能清；天德之象也。<span class="jiazhu"><span class="yinwen">注</span>象天德者，無心而偕會也。<span class="yinwen">疏</span>象者，法效也。言水性清平，善鑑於物。若混而雜之，擁鬱而閉塞之，則乖於常性，既不能漣漪流注，亦不能鑒照於物也。唯當不動不閉，則清而且平，洞照無私，爲物準的者，天德之象也。以況聖人心靈皎絜，鑑照無私，法象自然，與玄天合德，故老經云上善若水也。</span>故曰，純粹而不雜，<span class="jiazhu"><span class="yinwen">注</span>無非至當之事也。<span class="yinwen">疏</span>雖復和光同塵，而精神凝湛。此覆釋前其神純粹也。</span>靜一而不變，<span class="jiazhu"><span class="yinwen">注</span>常在當上住。<span class="yinwen">疏</span>縱使千變萬化，而心恆靜一。此重釋一而不變。</span>惔而无爲，<span class="jiazhu"><span class="yinwen">注</span>與會俱而已矣。<span class="yinwen">疏</span>假令混俗揚波，而無妨虛惔，與物交接，亦不廢無爲。此釋前恬惔之至也。</span>動而以天行，<span class="jiazhu"><span class="yinwen">注</span>若夫逐欲而動，<span class="buzi" data-rel="">是</span><span class="jiaozhusup"></span>人行也。<span class="yinwen">疏</span>感物而動，應而無心，同於天道之運行，無心而生萬物。</span>此養神之道也。<span class="jiazhu"><span class="yinwen">疏</span>總結以前天行等法，是治身之術，養神之道也。</span>夫有干越之劍者，柙而藏之，不敢<span class="jiaozhusup"></span>用也，寶之至也。<span class="jiazhu"><span class="yinwen">注</span>況敢輕用其神乎！<span class="yinwen">疏</span>干，溪名也。越，山名也。干溪越山，俱出良劍也。又云：<span class="shanchu" data-rel="于"></span><span class="buzi" data-rel="">干</span>，吴也。言吴越二國，並出名劍，因以爲名也。夫有此干、越之寶劍，柙中<span class="jiaozhusup"></span>而藏之，自非敵國大事，不敢輕用。寶而重之，遂至於此，而況寶愛精神者乎！<span class="yinwen">釋文</span><span class="normal">干越之劍</span>司馬云：干，吴也。吴越出善劍也。李云：干溪越山出名劍。案吴有溪名干溪，越有山名若耶，並出善鐵，鑄爲名劍也。◎慶藩案：王念孫曰：干越，猶言吴越。<span class="titles">漢書</span>貨殖傳辟猶戎翟之與于越，不相入矣。于亦干之誤。干，越，皆國名，故言戎翟之與干越。顔師古以爲春秋之於越，又因于而誤於。當從司馬說爲是。（淮南原道篇干越生葛絺，高注曰：干，吴也。劉本改干爲于，云：于越一作於越，非。）<span class="normal">柙而</span>户甲反。</span>精神四達並流，无所不極，上際於天，下蟠於地，<span class="jiazhu"><span class="yinwen">注</span>夫體天地之極應萬物之數以爲精神者，故若是矣。若是而有落天地之功者，任天行耳，非輕用也。<span class="yinwen">疏</span>流，通也。夫愛養精神者，故能通達四方，並流無滯。既而下蟠薄於厚地，上際逮於玄天，四維上下，無所不極，動而常寂，非輕用之者也。<span class="yinwen">釋文</span><span class="normal">下蟠</span>音盤，郭音煩。</span>化育萬物，不可爲象，<span class="jiazhu"><span class="yinwen">注</span>所育無方。<span class="yinwen">疏</span>化導蒼生，含育萬物，隨機<span class="shanchu" data-rel="俯"></span><span class="buzi" data-rel="">順</span><span class="jiaozhusup"></span>應，不守一方，故不可以形象而域之也。</span>其名爲同<span class="jiaozhusup"></span>帝。<span class="jiazhu"><span class="yinwen">注</span>同天帝之不爲。<span class="yinwen">疏</span>帝，審也。總結以前，名爲審實之道也。亦言：同天帝之不爲也已。</span></p>
<p class="em2 strong">純素之道，唯神是守；守而勿失，與神爲一；<span class="jiazhu"><span class="yinwen">注</span>常以純素守乎至寂而不蕩於外，則冥也。<span class="yinwen">疏</span>純精素質之道，唯在守神。守神而不喪，則精神凝靜，既而形同枯木，心若死灰，物我兩忘，身神爲一也。</span>一之精通，合於天倫。<span class="jiazhu"><span class="yinwen">注</span>精者，物之真也。<span class="yinwen">疏</span>倫，理也。既與神爲一，則精智無礙，故冥乎自然之理。</span>野語有之曰：「眾人重利，廉士重名，賢人尚志，聖人貴精。<span class="jiazhu"><span class="yinwen">注</span>與神爲一，非守神也；不遠其精，非貴精也；然其跡則貴守之<span class="jiaozhusup"></span>也。<span class="yinwen">疏</span>莊生欲格量人物，志尚不同，故汎舉大綱，略爲四品，仍寄野逸之人，以明言無的當。且世俗眾多之人，咸重財利，則盜跖之徒是也；貞廉純素之士，皆重聲名，則伯夷介推是也；賢人君子，高尚志節，不屈於世，則許由子州支伯是也。唯體道聖人，無所偏滯，故能寶貴精神，不蕩於物，雖復應變隨時，而不喪其純素也。</span>」故素也者，謂其无所與雜也；純也者，謂其不虧其神也。<span class="jiazhu"><span class="yinwen">注</span>苟以不虧爲純，則雖百行同舉，萬變參備，乃至純也；苟以不雜爲素，則雖龍章鳳姿，倩乎有非常之觀，乃至素也。若不能保其自然之質而雜乎外飾，則雖犬羊之鞹，庸得謂之純素哉！<span class="yinwen">疏</span>夫混跡世物之中而與物無雜者，至素者也；參變囂塵之內而其神不虧者，至純者也；豈復獨立於高山之頂，拱手於林籟之閒而稱純素哉？葢不然乎！此結釋前純素之道義也。<span class="yinwen">釋文</span><span class="normal">倩乎</span>七練反。<span class="normal">之觀</span>古喚反。<span class="normal">鞹</span>苦郭反。</span>能體純素，謂之真人。<span class="jiazhu"><span class="yinwen">疏</span>體，悟解也。妙契純素之理，則所在皆真道也，故可謂之得真道之人也。</span></p>
</div></body></html>